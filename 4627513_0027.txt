„17—

conspicuae fluxerint. Quae quaestio satis intricata, cum
codicum glossas continentium praecipua pars etiamnum in
bibliothecis abscondita lateat, absolvi nondum potest, attingi
autem et ex parte tractari potest. Atque ut multae glossae
ex codicibus glossatis, ut hoc vocabulum fingere liceat,
aperte sumptae sunt, quarum exempla infra quaere, ita equi-
dem non dubito quin bona pars doctissimarum glossarum ad
vetustissimos glossographos — Aurelios Opillios dico, Aelios
StHones, Servios Sulpicios, alios — redeant, quo ex fonte
quae hausta erant per multos rivulos ducta postremo in
glossaria nostra pervenerunt. Exstant enim glossae quae
non sine aliqua probabilitate ad tam locupletes auctores
revocari posse videantur.

Apud Festum p. 1732, 21 de nuscitiosus voce haec ex-
ponuntur: ‘Nuscitiosum Ateius Philologus ait appellari
solitum, qui propter oculorum vitium parum videret. at
Opillius Aurelius nuscitiones esse caecitudines nocturnas
Aelius Stilo, qui plus videret vesperi, quam meri-
die, nec cognosceret nisi quod usque ad oculos ad-
mouisset.' Non improbabile esse duco, ex Aelii Stilonis
largis copiis derivatam esse hanc pusillam glossam:

Nuseiosus: qui plus vespere videt 1)

cod. Vaticanus 3321 f. 10513 cod. Sangallensis 912 p. 181 (vepere);
cod. Vossianus Fol. 823 Mai VI p. 535b; gloss. Hildebrandi
p. 221, 143; gloss. Salomonis f. 1431b3 cod. Amplonianus² inedit.
p. 355, 38s393 cod. Amplonianus¹ p. 354, 50 (nasciosus q. vespere
plus vidit); codd. Leidensis 67F f. 37vd et Beruensis 224 f.
217Va (nuscios plus vespere videt uterque codex); gloss. Vincentii
et Papias (vespere plus, ut cod. Amplon.¹).

Truncatam enim hanc glossam esse, aperte demonstrat
comparativus ille plus, qui vix habet quo apte explicetur

 

¹) Non deest alia persimilis glossa ad eandem vocem spectans,
quae sie currit:

Nosciosus: qui melius vespere videt
cod. Palatinus 1773 f. 21013 Papias (noctiosus).

De gemella forma quae est lusci[ti]osus infra e glossis non nulla pro-
ferentur. Cf. etiam F. Ritschelium ‘de Varr. discipl. libris' p. 17.
Ιιδννε, de gloss. lat. 2

