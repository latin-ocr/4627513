scriptoris Vita.

Natus sum Carolus Gustavus L‘owe Grimae anno huius
saeculi LII die XVIII mens. F ebr., patre Carolo Hermanno
L'owe, illustris apud Grimam Moldani professore, matre
Maria Luisa de gente Witzschelia. Fidei addictus sum evan-
gelicae. Postquam inde ab anno MDCCCLXV scholam provin-
cialem Grimensem Wundero et Dietschio rectoribus florentem
frequentavi, ex gymnasii disciplina emissus anno MDCCOLXX
in academiam Lipsiensem transmigravi, ubi per septem se-
mestria philologiae studiis deditus scholis interfui Brock-
'hausii Curtii Drobischii Ecksteinii Hildebrandi Langei Lipsii
Overbeckii Ritschelii Struempellii Voigtii Zarnckei. Semi—
narii philologici socius ordinarius fui per annum et sex
menses, per quos senioris munere fungebar, Curtii societatem
grammaticam per annum frequentavi, Ritschelii societatis
philologae et Ecksteinii seminarii paedagogici sodalis etiam
nunc sum. Quibus, viris omnibus optime de me meritis, im-
primis autem Friderico Ritschelio, qui studia mea cum
disciplina saluberrima tum cura ac benevolentia plus quam
paterna fovit, quantum debeam numquam obliviscar. Praeterea
gratus animus testificandus est Baehrensio Ienensi, Buechelero
Bonnensi, Ecksteinio Lipsiensi, Hageno Bernensi, Halmio
Monacensi, Hartelio Vindobonensi, Krehlio Mendelssohnio
Naumanno Lipsiensibus, Ruehlio Dorpatensi, Schmitzio Colo—
niensi, Schoellio Ienensi, Weissenborno Erfurtensi, Woelfflino
Erlangensi, imprimis autem Du-Rieuo Leidensi, Ritschelio .
Lipsiensi, Usenero Bonnensi‚ qui has nostras quaestiones dici
nequit quam et vario et salutari consilio et auxilio benevolen-
tissime sublevarint.

